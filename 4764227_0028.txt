-18-

necessitudine scriptorum erravit verborumque traditorum nimis tenax fuit. Saepius autem vel
aliis locis, ubi pedem offendit, aut difficultates praetermisit aut vi salebras removit, cum verba
codicis molesta uncinis saepire iniuria satis habuit, ct'. supra p. 11. Mihi via media ingredienda
esse videtur: neque mihi dubium. testes ceteros si audiam, quin Varro cum alibi tum capite ΙΙ 7
satis neglegenter egerit et exploratum esse puto verba Varronis in universum peius habita esse
quam Keilius vir summus concessit. Et offendo pedem iam in primis verbis ‘qualis futurus sit
equus e pullo t‘epulio' traditum) coniectari potest, si caput habet non magnum nec membris
confusis si est, oculis nigris* e. q. s. Neque voluit neque potuit dicere naturam futuri equi
cognosci posse ex pullo, si pullus caput magnum alia haberet: quod est ineptissimum: immo
bonum ac non quemlibet Varro descripturus est equum. Itaque mihi certum necesse esse
suppleamus post ‘coniectari potest’: ‘fiet’ vel ‘erit bonus equus'‚ quae verba iis quae antecedunt
‘qualis futurus sit equus' verbis suo loco mota esse puto. lta Columella, postquam de ‘docu-
mentis bonesti animi' dixit, pergit: ‘corporis vcro forma constabit exiguo capite’ e. q. s. Geoponica
autem: 6Τὸν δὲ πῶλον τὸν ἐσόμενον ἀγαθὸν διαγνωσόμεθα . . . οἷον ἀπὸ μὲν τοῦ σώματος’,
codex C: Ἵππον φαμὲν ἀγαθόν κεφαλὴν μικρὰν ἔχοντα κτλ. Neque minus exploratum est
clausulam descriptionis Varronianae corruptam esse: ‘Toto corpore ut habeat venas quae animadverti
possint (traditum ‘possunt’), quod (qui) huiuscemodi sit [et]‚ cum est aeger, ad medendum adpositus
[corpore multos. Vides, quam multa Keilius aliis praeeuntibus mutaverit, ut verba intellegi possent.
At ego puto ‘corpore multo' non glossam esse sed unum superesse ex iis, quae Varro de magni-
tudine totius equini corporis egerat; cf. in tab. Col. 27 etC27‚ ubi etiam dewenis sermo est. Sed
nunc nos convertamus ad singulas notas, quas in tabula enumeratas apud Varronem aut legimus
aut testimoniis ceterorum respectis desideramus.

Et ut de tab. 2; 6; 7 ¹), quae non praebentur nisi a C, nunc taceam (cf. inl'ra p. 22), 8; 14; 24
non sine magna scriptoris incuria omitti potuerunt, sicut aegre ferimus, quod quae alii 22, 25, 26
de ungulis accuratiora docent, a Reatino, qui 22 ‘clunis ungulis' contentus sit, fere negleguntur.
Alienissimo loco lb positum est, quia ordinem singulorum membrorum a capite incohatum disturbat,
idem dicendum est de 17, quod in Geop. et C recte collocatum extat. Neque extrico, quomodo
10 ‘pectus latum et plenum' accusativus excusari possit, cum ablativo sit opuS.

Num lb delebimus? Nimirum ruit valde neglegentis de membris equi universis loqui,
quoniam de singulis verba facere coepit. Silet Keilius, quamquam equidem ne structuram quidem
quam vult verborum intellegere possum: ‘qualis futurus sit equus e pullo coniectari potest, si
caput habet non magnum nec membris confusis si est, oculis nigris' (secuntur tredecim ablativi
eiusdem farinae): quoniam vir doctissimus post ‘est’ virgulam posuit, omnes ablativos plane in
aere pendere vides, cum antea ‘si’ sine ulla necessitate repetita est. Vix opus est dicere
interpungendum esse: ‘si caput babet non magnum nec membris confusis, si est oculis nigris’ e. q. s.
At enini quis unquam membra capitis ac non partes vidit? Ursinus ergo proposuit ‘nec membra
confusa' ordine membrorum ita sane non restituto, J. G. Schneider relegavit verba violenter in
antecedens enuntiatum. Ego nil muto, etenim lege sodes, qnae C de equino capite habetz
*κεφαλὴν ἐχέτω μικρὰν καὶ διηρθρωμένην’. Audisne nunc Varronem voculam extremam
Graecam vertentem? Satis stolide, conced0, attamen accuratissime, nisi quod particula neganti
utitur (ut 1: 43 21). Neque anceps haereo, utrum scriptori an codici imputandum sit, quod 8

¹) Numeri, quos hic et insequentibus paginis affero, uon pertinent nisi ad tabulam proposit-m.

