De Hippiatricorum codice Cantabrigiensi nuper accuratius disserui in museo Rhenano
vol. 51, 52 sq. Nunc quandoquidem exoptata mihi offertur occasio aliquid publicandi, me nihil
melius facere posse arbitror quam singularis illius libri manu scripti capita nonnulla adhuc
ignota in lucem edere et enarrare.

Commentationum, quae more venerabili programmatis scholasticis praemittuntur, sane
hoc fatum esse solet, ut a nullo fere legantur; neque id mirum ea aetate, qua homines
haud infimi ordinis philologos rident nasoque adunco suspendunt, quod isti mente capti caenum
praeteritorum saeculorum effodere studeant. ‘Apage 'istos γωνιοβόμβυκας et μονοσυλλάβους
grammaticos, quorum putida et inepta disciplina recentes puerulorum animi obtundanturl’

Δ At impense vereor, ne etiam collegae humanissimi litteris haud mediocriter tincti, qui
in copias summorum scriptorum antiquorum se ingurgitaverunt, mirabundi interrogent,
num operae pretium sit talia anecdota, membra vilissimi corporis disiecta, ecodicum latebris
protrahere. Quibus respondeo memoriam disciplinae instaurandam esse, quae tam mirum in modum
apud Graecos Romanosque floruit, ut vel hodie eam viri artis veterinariae peritissimi summis
laudibus dignam esse censeant. Philologorum vero quis scit nobis reliquias librorum quinqua-
ginta fere mulomedicorum servatas esse? Quae si in unum corpus coacta erunt, cognoscetur,
quid inde ad historiam disciplinarum naturalium et humani cultus redundet. Quis vero non
gaudet, quantum his proximis annis nostrates — inter quos honoris causa nomino Dielesium
virum summum et Maximilianum Wellmannnm —- praestiterint ad historiam medicinae Graeco-
rum melius explanandam? Et ‘mulomedicinae doctrina', inquit Vegetius praef. 6, ‘ab arte
medicinae non adeo multis discrepat, sed in 'plerisque consentit': idem multis saeculis ante
Aristoteles h. a. 8, 24 p. 6041», 25 ’ὅλως δέ φασιν οἳ ἔμπειροι, σχεδὸν ὅσαπερ ἂρρωστετ
ἄνθρωπος ἀρρωστήματα, καὶ ἵππον ἀρρωστεῖν καὶ πρόβατον l): vel ob hanc causam ergo
praecepta veterinaria non indigna· sunt, quae cognoscantur, id quod etiam egregia Pelagonii
editione ab lhmio ante quattuor annos emissa demonstratur. ¹

Atque cum propter bonae papyri penuriam fieri non possit, ut hic omnia capita Canta-
brigiensia inedita plus quadringenta aut pleraque proponam, selegi octo ea capita, quae in primis
codicis foliis leguntur (cf. Μ. nh. ll. 5), quae, cum non ad sanitatem sed ad educationem et
formam equorum pertineant, ab eclogis vere hippiatricis merito seiuncta sunt. Etenim digna

 

1) ct. min. a. h. v111166.
1*

